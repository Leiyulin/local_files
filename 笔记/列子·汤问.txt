殷汤问于夏革曰：“
古初有物乎？夏革曰：“古初无物，今恶得物？后之人将谓今之无物，可乎？”
殷汤曰：“然则物无先后乎？”夏革曰：“物之终始，初无极已。始或为终，终或为始，恶知其纪？然自物之外，自事之先，朕所不知也。”

殷汤曰：“然则上下八方有极乎？”革曰：“不知也。”
汤固问。革曰：“无则无极，有则有尽，朕何以知之？然无极之外复无无极，无尽之中复无无尽，无极复无无极，